<?xml version='1.0' encoding='utf-8'?><html dir="rtl" lang="ar" xmlns="http://www.w3.org/1999/xhtml"><head><title>حياتي ربي بين إيديك ازرع فيها كلمتك</title><meta content="ar-eg" http-equiv="Content-Language"/><meta name="comment" content="Unverfied Collection, Sourced From The Internet by Bill, On 20/11/2021 Contact Email:myway880@gmail.com"/><meta name="collection" content="In Progress Collection" /><meta name="audience" content="kids" /><meta charset="UTF-8" /><link rel="stylesheet" href="../../src/style.css" type="text/css" /></head><body class="hymns" dir="rtl"><div class="hymn"><div class="v1"><p>1. خرج الزارع راح يزرع دا في لوقا 4:8
<br/>ماشي في حقله بيوزع بذوره جوا المزرعة
<br/>والزرع دا هو الكلمة يحصل له إيه يا ترى ؟
<br/>دا ممكن ينموا بالنعمة أو يموت شوفوا اللي جرى</p></div><div class="c1"><p>ق. حياتي ربي بين إيديك ازرع فيها كلمتك
<br/>خليني أثمر واديك كله جاي من نعمتك</p></div><div class="v2"><p>2. يا خسارة شوية بذور وقعوا وسط طريق الناس
<br/>قام جات له قوام الطيور أكلت والباقي بينداس
<br/>كلمة الله يا أولاد لما تدخل في قلوبكم
<br/>اوعوا إبليس والأجناد يجوا وياخدوها منكم</p></div><div class="c1"><p>ق. حياتي ربي بين إيديك ازرع فيها كلمتك
<br/>خليني أثمر واديك كله جاي من نعمتك</p></div><div class="v3"><p>3. شوية وقعوا ع الصخور نشفوا من الشمس وم الحر
<br/>دول قبلوا الكلمة بسرور بس قوام رجعوا للشر
<br/>طلع الشوك وخنق بالكوم كل بذور وقعت جواه
<br/>دا اللي حصل لما الهموم خنقتهم وثمرهم تاه</p></div><div class="c1"><p>ق. حياتي ربي بين إيديك ازرع فيها كلمتك
<br/>خليني أثمر واديك كله جاي من نعمتك</p></div><div class="v4"><p>4. بس الأرض اللي باللطف حضنت بذرة جواها
<br/>دي ثمرها جايب 100 ضعف والرب اللي نماها
<br/>كلمتك ربي بتتذاع وقلوبنا هي التربة
<br/>خليها مفتوحة تساع كل بذور وتكون خصبة</p></div></div></body></html>