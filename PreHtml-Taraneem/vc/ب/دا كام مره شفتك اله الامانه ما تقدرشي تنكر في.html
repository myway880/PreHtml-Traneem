<!DOCTYPE html><html dir="rtl" lang="ar"><head><title> دا كام مره شفتك إله الأمانه ما تقدرشي تنكر في</title><meta content="ar-eg" http-equiv="Content-Language" /><meta charset="UTF-8" /><meta name="comment" content="Semi-verfied Collection, Sourced From The Internet by Bill, On 20/11/2021 Contact Email:myway880@gmail.com" /><meta name="collection" content="In Progress Collection" /><meta name="verseOrder" content="v1 c1 v2 c1 v3 c1" /><link rel="stylesheet" href="../../src/style.css" type="text/css" /></head><body class="hymns" dir="rtl"><div class="hymn"><div class="v1"><p>1.دا كام مره شفتك إله الأمانه
<br/>ما تقدرشي تنكر في نفسك خصال</p><p>لكن جوا قلبي معشش خيانه
<br/>وكان جوا فكري طموحي وآمال</p><p>فضلت تداري وشري تواري
<br/>مع اني في جهلي رفضتك كتير</p><p>لأنك حبيبي وحبك طبيبي
<br/>ما قلتش لقلبي ها ترجع كسير</p><p>وجاني كلامك وجاب لي سلامك
<br/>وجيت باعترف لك وباسكب دموع</p></div><div class="c1"><p>ق. باقدر يا غالي يا ربي يسوع
<br/>وقوفك معايا في وادي الدموع
<br/>باقدر وقوفك وسندة كفوفك
<br/>ونورك في ليلي وضيّ الشموع</p></div><div class="v2"><p>2. كتير كنت باعند واكسَر كلامك
<br/>ما بافرقشي عن سائر المخلوقات</p><p>باحتم في رأيي واضيَع سلامك
<br/>وآخرة إرادتي خساره وآهات</p><p>باحوش لنفسي واكوم لنفسي
<br/>ومش عارف اني باحوش نفايه</p><p>ولماوصلت لآخري في يأسي
<br/>صرخت يا ربي وقلت كفايه</p><p>ما عدتش أسيبك هاتبِت في إيدك
<br/>ويبقى مكانك دا جوا الضلوع</p></div><div class="c1"><p>ق. باقدر يا غالي يا ربي يسوع
<br/>وقوفك معايا في وادي الدموع
<br/>باقدر وقوفك وسندة كفوفك
<br/>ونورك في ليلي وضيّ الشموع</p></div><div class="v3"><p>3. سنيني اللي فاتت مشيتها معايا
<br/>بتقنعني إنك أماني الوحيد</p><p>وبهجة خلاصك بتملا سمايا
<br/>وبتقول لي إنك معايا أكيد</p><p>بترحم غبائي شرودي وفراقي
<br/>وترجع تفكرني إنك معايا</p><p>بحبك تحاصر وإيدك تناصر
<br/>وصوتك يقول ليأنا ليك حمايه</p><p>وجيت بانحني لك وأقدَر جميلك
<br/>واقول لك حاوطني لآخر الربوع</p></div><div class="c1"><p>ق. باقدر يا غالي يا ربي يسوع
<br/>وقوفك معايا في وادي الدموع
<br/>باقدر وقوفك وسندة كفوفك
<br/>ونورك في ليلي وضيّ الشموع</p></div></div></body></html>