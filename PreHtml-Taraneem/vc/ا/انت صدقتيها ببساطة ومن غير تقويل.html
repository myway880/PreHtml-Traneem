<!DOCTYPE html><html dir="rtl" lang="ar"><head><title> أنت صدقتيها ببساطة ومن غير تقويل</title><meta content="ar-eg" http-equiv="Content-Language" /><meta charset="UTF-8" /><meta name="comment" content="Semi-verfied Collection, Sourced From The Internet by Bill, On 20/11/2021 Contact Email:myway880@gmail.com" /><meta name="collection" content="In Progress Collection" /><meta name="verseOrder" content="v1 c1 v2 c1 v3 c1 v4 c1" /><link rel="stylesheet" href="../../src/style.css" type="text/css" /></head><body class="hymns" dir="rtl"><div class="hymn"><div class="v1"><p>1.احكى لى عن بشرى غريبة حملها ليكى جبرائيل
<br/>وازاى أنت صدقتيها ببساطة ومن غير تقويل</p><p>احكى لى مشاعرك فى المزود جنب البقرة والخرفان
<br/>وفى حجرك ابنك والهك و مدبر كل الأكوان</p></div><div class="c1"><p>ق. احكى لى يا أمى وقوليلى عن كل مواقف عشتيها
<br/>واطلبى من أجلى و صلى لى علشان أفكر زيك فيها</p></div><div class="v2"><p>2. احكى لى عن رحلة بيهرب فيها الخالق من المخلوق
<br/>وانت قبلت واتحملت طول السير فيها بهدوء</p><p>احكى لى عن طاعه ابنك ليكى وليوسف النجار
<br/>وازاى قضى طفولته معاكم يخضع ليكم باستمرار</p></div><div class="c1"><p>ق. احكى لى يا أمى وقوليلى عن كل مواقف عشتيها
<br/>واطلبى من أجلى و صلى لى علشان أفكر زيك فيها</p></div><div class="v3"><p>3. احكى لى عن طلبك منة يوم عرس قانا الجليل
<br/>وازاى طلبك غالى عندة بيجاوبة من غير تأجيل</p><p>احكى لى عن فترة مريرة جازت فيها فى نفسك سيف
<br/>وانت شايفه جلدة وضربة و شهادة كلها تزييف</p></div><div class="c1"><p>ق. احكى لى يا أمى وقوليلى عن كل مواقف عشتيها
<br/>واطلبى من أجلى و صلى لى علشان أفكر زيك فيها</p></div><div class="v4"><p>4. احكى لى عن يوم الجمعه و انت هناك تحت الصليب
<br/>وازاى كان بيفكر فيكى وكمان فى يوحنا الحبيب</p><p>احكى لى عن مشوارة قبرة باكر والناس لسة نيام
<br/>عن صوت الملاك بينادى أنة بالحقيقة قام</p></div><div class="c1"><p>ق. احكى لى يا أمى وقوليلى عن كل مواقف عشتيها
<br/>واطلبى من أجلى و صلى لى علشان أفكر زيك فيها</p></div></div></body></html>