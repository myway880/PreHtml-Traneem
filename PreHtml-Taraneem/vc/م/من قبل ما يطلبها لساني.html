<!DOCTYPE html><html dir="rtl" lang="ar"><head><title> من قبل ما يطلبها لساني</title><meta content="ar-eg" http-equiv="Content-Language" /><meta charset="UTF-8" /><meta name="comment" content="Semi-verfied Collection, Sourced From The Internet by Bill, On 20/11/2021 Contact Email:myway880@gmail.com" /><meta name="collection" content="In Progress Collection" /><meta name="verseOrder" content="v1 c1 v2 c1 v3 c1" /><link rel="stylesheet" href="../../src/style.css" type="text/css" /></head><body class="hymns" dir="rtl"><div class="hymn"><div class="v1"><p>1.من قبل ما يطلبها لساني ويا دوب القلب بيولدها طلبايه من ضمن أماني ما لحقش لساني يحددها</p><p>سمعها ف قلبي اللي اتمنى سمعها ف تنهيده وأنه سمعها وف حبه اتأنى علشان توصلني في ميعادها</p></div><div class="c1"><p> ق. مش بس بيسمع لصلاتي لكنه بيقدر يجاوبها</p><p>أوقاته أكيد مش أوقاتي مواعيده وهو اللي حاسبها</p></div><div class="v2"><p>2. دا أبويا الصالح والراعي وطريقي إليه وقت صلاه بيميل ودنه لسماعي وانا بافرح لما احكي معاه</p><p>ولا شيء ها يعوضني سلامه وحلاوة القعده قدامه شبعان من سيدي وكلامه دايما لي روح وحياه</p></div><div class="c1"><p> ق. مش بس بيسمع لصلاتي لكنه بيقدر يجاوبها</p><p>أوقاته أكيد مش أوقاتي مواعيده وهو اللي حاسبها</p></div><div class="v3"><p>3. وانا ليه أتضايق واتوتر وأشيل الهم على اكتافي ما إلهي بيديني الأكتر واللي بيديه دايما كافي</p><p>والخبره معاه تشهد إنه كل الإحسان دايما منه أوقات يتمهل ولكنه في الوعد أمين دايما وافي</p></div><div class="c1"><p> ق. مش بس بيسمع لصلاتي لكنه بيقدر يجاوبها</p><p>أوقاته أكيد مش أوقاتي مواعيده وهو اللي حاسبها</p></div></div></body></html>