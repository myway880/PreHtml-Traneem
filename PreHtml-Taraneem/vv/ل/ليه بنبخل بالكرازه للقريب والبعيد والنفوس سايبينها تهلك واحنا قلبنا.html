<!DOCTYPE html><html dir="rtl" lang="ar"><head><title> ليه بنبخل بالكرازه للقريب والبعيد والنفوس سايبينها تهلك واحنا قلبنا</title><meta content="ar-eg" http-equiv="Content-Language" /><meta charset="UTF-8" /><meta name="comment" content="Semi-verfied Collection, Sourced From The Internet by Bill, On 20/11/2021 Contact Email:myway880@gmail.com" /><meta name="collection" content="In Progress Collection" /><link rel="stylesheet" href="../../src/style.css" type="text/css" /></head><body class="hymns" dir="rtl"><div class="hymn"><div class="v1"><p>1.ليه بنبخل بالكرازه للقريب والبعيد
<br/>والنفوس سايبينها تهلك واحنا قلبنا حديد</p><p>فين شعورنا بالغلابى بالحزانى والتعابى
<br/>أي كلمه نقولها تفرق أو بشاره تبل ريق</p><p>دا البشر من كل لون في بُيوتنا وشوارعنا
<br/>فين ها يسمعوا الكرازه لو فضلنا في مكاننا</p><p>لا الجحيم في يوم ها يشبع ولا قال في يوم كفايه
<br/>جاي يوم لازم نقدم عن حسابنا والوكاله</p></div><div class="v2"><p>2. ربي وصيتنا وصيه نابعه م القلب الحنون
<br/>لما قلت: انتم شهودي واللي بتقوله يكون</p><p>دا احنا مش ممكن ندوق طعم راحه أو هدوء
<br/>واحنا شايفين الخطيه راميه ناس وسط السجون</p><p>شكلهم أحرار ولكن دول عبيد متقيدين
<br/>والشيطان بيذل فيهم وسايبهم مطروحين</p><p>يا إلهنا ادينا قوه نخطف الناس م اللهيب
<br/>وِنُفُكّ الأسر عنهم لما يختبروا الصليب</p></div><div class="v3"><p>3. ربي شجعنا فنكرز ولا ييجي يوم نخاف
<br/>لما تملانا بروحك نختبر فينا اختلاف</p><p>لا الخجل يمنع كلامنا ولا شيء يقف أمامنا
<br/>دا اللي أنكر جا له يوم فيه وقف قدام آلاف</p><p>املا قلبنا بغيره وبحماسه واجتهاد
<br/>وسلوكنا يكون بيشهد عن أمانه في الحياة</p><p>فَنِكَرَس كل لحظه وكل ما تمسك إيدينا
<br/>وف ختام صلاتي بارك في الكرازه واحيا فينا</p></div></div></body></html>