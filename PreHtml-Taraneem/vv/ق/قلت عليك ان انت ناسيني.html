<!DOCTYPE html><html dir="rtl" lang="ar"><head><title> قلت عليك إن أنت ناسيني</title><meta content="ar-eg" http-equiv="Content-Language" /><meta charset="UTF-8" /><meta name="comment" content="Semi-verfied Collection, Sourced From The Internet by Bill, On 20/11/2021 Contact Email:myway880@gmail.com" /><meta name="collection" content="In Progress Collection" /><link rel="stylesheet" href="../../src/style.css" type="text/css" /></head><body class="hymns" dir="rtl"><div class="hymn"><div class="v1"><p>1.قلت عليك إن أنت ناسيني
<br/>ولا بتدافع ولا تحميني
<br/>ولا بيهمك إيه يفرحني
<br/>ولا بيهمك إيه يبكيني</p><p>لقيتك راسم صورة
<br/>لخطة ماهيش محصورة
<br/>في ضعفي وجهلي وفكري البشري
<br/>وقدراتي المحدودة</p><p>ولقيتك أب في وقت الحاجة
<br/>تجري تمد الإيد
<br/>ونبص بنظرتنا المحدودة
<br/>وأنت تشوف لبعيد</p></div><div class="v2"><p>2. قلت الناس مساكين وغلابة
<br/>وأنت بعيد والدنيا دي غابة
<br/>والإيمان والصورة الحلوة
<br/>لرعايتك شعارات كدابة</p><p>لقيت قلبك مليان إحساس
<br/>وبتتألم لآلام الناس
<br/>وعايش في همومنا ومشاكلنا
<br/>وفي قلب الأحداث</p><p>ولقيتك لما الجوع بيشد
<br/>تبعت خبزي مع الطير
<br/>أتذمر وأنت تكون بتعد
<br/>وترتب لي الخير</p></div><div class="v3"><p>3. قلت عليك ما بتسمعنيش
<br/>أنده ياما عليك ما تجيش
<br/>قلت إن أنت خلقت الناس
<br/>وسايبنا نعيش زي ما بنعيش</p><p>لقيت في الشك غباء وسذاجة
<br/>ساعات أحلامنا تكون محتاجة
<br/>الشكر مع الإيمان والصبر
<br/>ودموع الصلاة بلجاجة</p><p>ولقيت الصلاة والصبر معاك
<br/>مجهود مش بيضيع
<br/>واللي يجيلك عشمان يلقاك
<br/>رب بصير وسميع</p></div><div class="v4"><p>4. قلت إن أنت بعيد في سماك
<br/>وعينيا ما هياش شايفاك
<br/>وأعمل إيه علشان أوصلك
<br/>وأعمل إيه علشان ألقاك</p><p>لقيتك جيت في صورة إنسان
<br/>وعشت في نفس ظروفي كمان
<br/>واتقال عنك رجل الأوجاع
<br/>ومختبر الأحزان</p><p>سامحني بدم بصليبك آسف
<br/>أسأت الفهم في يوم
<br/>وفي ثورة غضبي وقلبي الخايف
<br/>وجهت لك لوم</p></div></div></body></html>