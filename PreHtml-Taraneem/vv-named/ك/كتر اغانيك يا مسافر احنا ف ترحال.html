<!DOCTYPE html><html dir="rtl" lang="ar"><head><meta name="FirstVerse" content="كتر أغانيك يا مسافر إحنا ف ترحال" /><meta name="title" content="كتر أغانيك" /><meta name="author" content="ماهر فايز" /><meta content="ar-eg" http-equiv="Content-Language" /><meta charset="UTF-8" /><meta name="comment" content="Semi-verfied Collection, Sourced From The Internet by Bill, On 20/11/2021 Contact Email:myway880@gmail.com" /><meta name="collection" content="In Progress Collection" /><title> كتر أغانيك يا مسافر إحنا ف ترحال </title><link rel="stylesheet" href="../../src/style.css" type="text/css" /></head><body class="hymns" dir="rtl"><div class="hymn"><div class="v1"><p>1- كتِّر أغانيك يا مسافر إحنا ف ترحال
<br/>شد الأوتار للصابر خليه مِتشال
<br/>خلي الأشواق شغالة والروح شغال
<br/>يسند في قلوب الرحالة ويِحيي الأبطال
<br/>كتِّر أغانيك يا مسافر إحنا ف ترحال</p></div><div class="v2"><p>2- كتر أغانيك يا مهلل بكلام الله
<br/>وغني الألحان من نغم الهللويا
<br/>اضبط وَتَرك على أصوات الروح في المكتوب
<br/>وَحِّد نغمك مع نغمات الشعب المحبوب
<br/>كتر أغانيك يا مهلل بكلام الله</p></div><div class="v3"><p>3- كتر أغانيك واتكلم اخز الشياطين
<br/>الغُنا يصفعهم ويجيبهم عند القدمين
<br/>ضرب الأوتار والصقفة وبوق الفرحين
<br/>هَتَف الأبرار والكفة عِليِت بآمين
<br/>كتر أغانيك واتكلم اخز الشياطين</p></div><div class="v4"><p>4- كتر أغانيك يا معلي صوت الإيمان
<br/>علّاك الروح اللي محَلّي حب الفرحان
<br/>ما أحلى التجميع اللي يخلي كل الإخوان
<br/>رافعي أسماء المتَجَلّي ف طيب العُرفان
<br/>كتر أغانيك يا معلي صوت الإيمان</p></div><div class="v5"><p>5- كتر أغانيك طوِّلها وقول عنه كتير
<br/>بالذكر نقصِّر أيامها ويحلى المسير
<br/>بتهون الغربة وأتعابها لحظة ما نطير
<br/>من عتمتها ومن آلاماتنا لوجهه المنير
<br/>كتر أغانيك طوِّلها وقول عنه كتير</p></div><div class="v6"><p>6- كتر أغانيك قول هانت جاي ابن الله
<br/>أصرخ صحّي في قلوب نامت وهي منتظراه
<br/>طوباه الساهر والثابت مستني لُقاه
<br/>ويومين ويعدّوا وف التالت هنكون معان
<br/>كتر أغانيك قول هانت جاي ابن الله</p></div></div></body></html>