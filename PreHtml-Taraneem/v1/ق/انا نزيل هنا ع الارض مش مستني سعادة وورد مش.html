<?xml version='1.0' encoding='utf-8'?>
<html dir="rtl" lang="ar" xmlns="http://www.w3.org/1999/xhtml">
<head>
	<title>أنا نزيل هنا ع الأرض مش مستني سعادة وورد مش</title>
	<meta content="ar-eg" http-equiv="Content-Language">
	<meta name="comment" content="Unverfied Collection, Sourced From The Internet by Bill, On 20/11/2021 Contact Email:myway880@gmail.com">
	<meta name="collection" content="In Progress Collection">
	<meta charset="UTF-8" />
	<link rel="stylesheet" href="../../src/style.css" type="text/css" />
</head>
  <body class="hymns" dir="rtl">
<script src="../../src/jquery-1.12.4.min.js"></script>
<script src="../../src/jquery-background-slideshow.js"></script>
<script src="../../src/config.js"></script>
  <div class="hymn">
    <div class="v1">
			<p>أنا نزيل هنا ع الأرض
<br/>مش مستني سعادة وورد
<br/>مش مستني العيشة الرغدة
<br/>أو باملك في العالم رغبة
<br/>مش مستني مديح أو ود
<br/>مش مستني ليالي ملاح
<br/>أو مستني أشوف أفراح
<br/>أو عشمان في الدنيا جمال
<br/>أو متساق ورا أي آمال
<br/>أما ألقاها البال يرتاح
<br/>عارفين ليه أقول لكو ليه
<br/>مش إكمن عشان أنا فقري
<br/>أو باحسبها بمالي وفقري
<br/>أو محتاج يادوب قرشين
<br/>يجيبوا الشقة ودبلتين
<br/>أو أحلام ووراها أنا باجري
<br/>مش إكمن عشان أنا يائس
<br/>أو غرقان في طموحي وحاسس
<br/>إن آمالي سراب في سراب
<br/>والحاضر والجاي عذاب
<br/>أو مكبوت في آلامي وبائس
<br/>مش متوقع مش مستني
<br/>أصل إلهي حبيبي وعدني
<br/>وقال الضيق ده ف كل طريق
<br/>لكني صديقك مهما تضيق
<br/>مش مستني لكن متهني
<br/>عارفين ليه أقول لكو ليه
<br/>ده مافيش عبد أعظم من سيده
<br/>أو مولى ومرتاحة عبيده
<br/>جه واتصلب ياللعجب
<br/>هو ضحية وأنا السبب
<br/>جه يحط إيدي في إيده
<br/>على دربه باسير الخطا
<br/>وآلامي مش رايحة سدى
<br/>ده قلبه لقلبي محتضن
<br/>وأنا متغرب لي وطن
<br/>أه متجرب وهادوس العدى
<br/>وبعد الليه ومن غير ليه
<br/>أنا جاي
<br/>بدون أقنعة روحانية
<br/>أصل أنا عارف إنك حي
<br/>وكاشف قلبي والنية
<br/>إنشئ من تجربتي صبر
<br/>ده الصبر تزكية
<br/>ولحد ما ييجي يوم القبر
<br/>خليني مشغول بقضايا روحية</p>
	    </div>
  </div>
</body>
</html>
