<?xml version='1.0' encoding='utf-8'?>
<html dir="rtl" lang="ar" xmlns="http://www.w3.org/1999/xhtml">
<head>
	<title>من غير وداع شادد رحاله فوق طريق السفر من غير</title>
	<meta content="ar-eg" http-equiv="Content-Language">
	<meta name="comment" content="Unverfied Collection, Sourced From The Internet by Bill, On 20/11/2021 Contact Email:myway880@gmail.com">
	<meta name="collection" content="In Progress Collection">
	<meta charset="UTF-8" />
	<link rel="stylesheet" href="../../src/style.css" type="text/css" />
</head>
  <body class="hymns" dir="rtl">
<script src="../../src/jquery-1.12.4.min.js"></script>
<script src="../../src/jquery-background-slideshow.js"></script>
<script src="../../src/config.js"></script>
  <div class="hymn">
    <div class="v1">
			<p>من غير وداع شادد رحاله فوق طريق السفر
<br/>من غير وداع ماشي لحاه ومش سايب أثر
<br/>شايف قباله أرض واسعة وضليلة
<br/>ونسيم يهز الورق الأخضر اللي فوق الشجر
<br/>من غير وداع شايل جرابه لملم سنينه اللي فاتت وغاب
<br/>لا بص لحزن أبوه ولا حن لشعره الأبيض اللي شاب
<br/>قلبه أنطفى هب أختفى من غير وداع وبعد سنين
<br/>قدمت تياب عزه وبانت ملامح غربته
<br/>ودار يدور ع اللي بيعزه مصادفش غير وحدته
<br/>قاعد مخاوي الحيرة ومصاحب الأحزان
<br/>زادت أيام العوزة وهرب منه الأمان
<br/>راسه بين إيديه سرحان يتأمل خطواته اللي تاهت
<br/>قلبه اللي في غربته موجوع شايل وساكت
<br/>مش لاقي اللي يفضفض معاه ويحكيله ع اللي بيوجعه
<br/>ولا إيد حبيب تطبطب عليه أو حد طيب يسمعه
<br/>وشاف أن دواه ف الطريق اللي يرجعه
<br/>وقام ولم الهم وقال بزيادة
<br/>وفك سلاسل توهته بإرادة
<br/>وقال أنا مش هاموت بجوعي هاقوم أخد سكة رجوعي
<br/>أرجع تاني لأبويا وارتمي في حضنه المفتوح
<br/>دي لمسة إيده الدافيه بلسم للمجروح
<br/>أبوه اللي مستني رجوعه من زمان
<br/>مستنهوش ينحني ويطلب الغفران</p>
			<p>فتح صدره ليه ضم عليه بحنان</p>
	    </div>
  </div>
</body>
</html>
