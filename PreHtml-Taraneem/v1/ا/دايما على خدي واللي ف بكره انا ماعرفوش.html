<?xml version='1.0' encoding='utf-8'?>
<html dir="rtl" lang="ar" xmlns="http://www.w3.org/1999/xhtml">
<head>
	<title>دايما  على خدي واللي ف بكره انا ماعرفوش</title>
	<meta content="ar-eg" http-equiv="Content-Language">
	<meta name="comment" content="Unverfied Collection, Sourced From The Internet by Bill, On 20/11/2021 Contact Email:myway880@gmail.com">
	<meta name="collection" content="In Progress Collection">
	<meta charset="UTF-8" />
	<link rel="stylesheet" href="../../src/style.css" type="text/css" />
</head>
  <body class="hymns" dir="rtl">
<script src="../../src/jquery-1.12.4.min.js"></script>
<script src="../../src/jquery-background-slideshow.js"></script>
<script src="../../src/config.js"></script>
  <div class="hymn">
		<div class="v1a">
			<p>أنا واحد على قدي ولا باخد ولا أدي<br/>إيدي دايما على خدي واللي ف بكره انا ماعرفوش</p>
	    </div>

    <div class="v1b">
			<p>وقتي الصعب مابيعدي مش بمزاجي ولا بيدي<br/>وليه الفرح مش عندي وإيه في إيديا وماعملتوش</p>
	    </div>

    <div class="v1c">
			<p>لكن هو جالي قالي أقوم من مكاني<br/>رفعني هو وعلاني وماسبنيش</p>
	    </div>

    <div class="v1d">
			<p>غير فكري وزماني خلاني واحد تاني<br/>أداني حلم وأماني خلاني أعيش</p>
	    </div>

    <div class="v1e">
			<p>كنت أعمى مش شايف من كل حاجة خايف<br/>شكل الفرحة مش عارف وأصحابي هما الدموع</p>
	    </div>

    <div class="v1f">
			<p>خلاص مبقتش مستحمل ومش عارف أنا إيه أعمل<br/>وإزاي بالشكل ده هاكمل ومين يحس إن أنا موجوع</p>
	    </div>

    <div class="v1g">
			<p>لكن هو شافني وبإيديه لمسني<br/>ومن الضلمة جابني خلاني أشوف</p>
	    </div>

    <div class="v1h">
			<p>حس بيا وشافني مبقاش الحزن عنواني<br/>خلاني أقوى من تاني على الظروف</p>
	    </div>

    <div class="v1i">
			<p>كنت ضعيفة محني والدنيا قاسية عليا<br/>من كل الناس منسية وعلى الحال ده بقالي سنين</p>
	    </div>

    <div class="v1j">
			<p>لا حد داري بإحساسي نفسي في يوم أرفع راسي<br/>لحد إمتى هقاسي وأعيش عمري ف آلام وأنين</p>
	    </div>

    <div class="v1k">
			<p>لكن هو ندهني لكلامه الحلو كلمني<br/>وبإيديه لمسني لفوق بصيت</p>
	    </div>

    <div class="v1l">
			<p>من قيودي حررني قدام الكل بررني<br/>وف يوم الرب رحمني فحضنه اترميت</p>
	    </div>

    <div class="v1m">
			<p>كنا ف وسط الميه والريح صعبة قوية<br/>والأمواج كانت عاليه وقلنا خلاص ده أكيد لنموت</p>
	    </div>

    <div class="v1n">
			<p>ما هو سايبنا لوحدينا ولا حتى داري بينا<br/>وبنصرخله ينجينا وهو ليه مش سامع الصوت</p>
	    </div>

    <div class="v1o">
			<p>في الهزيع الرابع كان لصراخي سامع<br/>دور على قلبي الضايه وناده عليه</p>
	    </div>

    <div class="v1p">
			<p>رحم ضعف إيماني وع الميه مشاني<br/>قالي متشكش تاني فمسكت إيديه</p>
	    </div>
  </div>
</body>
</html>
