<?xml version='1.0' encoding='utf-8'?>
<html dir="rtl" lang="ar" xmlns="http://www.w3.org/1999/xhtml">
<head>
	<title>ومين يدوق الحب كله ويكتفي من السباحة في مياه من</title>
	<meta content="ar-eg" http-equiv="Content-Language">
	<meta name="comment" content="Unverfied Collection, Sourced From The Internet by Bill, On 20/11/2021 Contact Email:myway880@gmail.com">
	<meta name="collection" content="In Progress Collection">
	<meta charset="UTF-8" />
	<link rel="stylesheet" href="../../src/style.css" type="text/css" />
</head>
  <body class="hymns" dir="rtl">
<script src="../../src/jquery-1.12.4.min.js"></script>
<script src="../../src/jquery-background-slideshow.js"></script>
<script src="../../src/config.js"></script>
  <div class="hymn">
    <div class="v1">
			<p>ومين يدوق الحب كله ويكتفي
<br/>من السباحة في مياه من الحياة
<br/>يا نفسي هيمي واوعي في يوم توصفي
<br/>الحب عدى م الصفة وم الأسماء
<br/>وإوعي تفلت العيون من شمسها
<br/>سيبي الشبه يرجع لأصله في الإله
<br/>سيبي له روحك إنتي بس يمسها
<br/>ويشدها بالشوق ناحية قلب السما
<br/>كوني صلاة وقولي يا طيب الساعات
<br/>عيشي الصلاة تلقي الحبيب مالي السكات
<br/>بقبلات من فمه بكلمات
<br/>تمس بالطهر الشفاه تحيي اللي مات
<br/>لكل عين عند البشر نور واتجاه
<br/>أما عيون الحق دربها صلاة
<br/>هم العيون الدنيا كله في التراب
<br/>والعابدين عيونهم إتملت حياة
<br/>وفي مياه الراحة راحة القلوب
<br/>كل الرؤى متاحة للي جاي يتوب
<br/>عين الطهر اللماحة تهرب م العيوب
<br/>فتحمل في مساحة من نور المحبوب
<br/>تحيا حياة مصغرة م السماوات
<br/>عرش الحياة في الذكر بين التسبيحات
<br/>تشوفه عين اللي إتجه بلا طلبات
<br/>وعبر له حتى م الآيات والتعزيات
<br/>ومين آدام الله عليه الإشراقات
<br/>بنفحة من أنواره في تجليات
<br/>إلا وداق الكل فيه إنعكاسات
<br/>وجه المحب اللي في الصفحات
<br/>وشافوا لما شف قلبهم إليك
<br/>إن في نقاوة القلب اتشاف اللي ليك
<br/>فروحنا كلنا سكنا في ضياك
<br/>فرحنا كله ما شوفناه إلا ف لقاك
<br/>يا مشتهى صنعة إيدين محبتك
<br/>يا ملتقى كل اللي داقوا صحبتك
<br/>مابيعيشوش على حالة واحدة ف سكتك
<br/>ولا يدوقوش الأنس إلا ف بسمتك
<br/>لي ما أراه ولي ما لا ولم أراه
<br/>ف لي هو وليس بعده ما أراه
<br/>أرى بلا عيني وفي العين أرى
<br/>فهو هنا في روحي كما في السما</p>
	    </div>
  </div>
</body>
</html>
