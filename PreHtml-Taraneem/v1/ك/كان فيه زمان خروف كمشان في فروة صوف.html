<?xml version='1.0' encoding='utf-8'?>
<html dir="rtl" lang="ar" xmlns="http://www.w3.org/1999/xhtml">
<head>
	<title> كان فيه زمان خروف كمشان في فروة صوف </title>
	<meta content="ar-eg" http-equiv="Content-Language">
	<meta name="comment" content="Unverfied Collection, Sourced From The Internet by Bill, On 20/11/2021 Contact Email:myway880@gmail.com">
	<meta name="collection" content="In Progress Collection">
	<meta charset="UTF-8" />
	<link rel="stylesheet" href="../../src/style.css" type="text/css" />
</head>
  <body class="hymns" dir="rtl">
<script src="../../src/jquery-1.12.4.min.js"></script>
<script src="../../src/jquery-background-slideshow.js"></script>
<script src="../../src/config.js"></script>
  <div class="hymn">
		<div class="v1a">
			<p>الراوي: كان فيه زمان خروف كمشان في فروة صوف</p>
			<p>صوغنن وتلاقيه بيشب عشان يشوف</p>
			<p>كان زمان خروف بين إخواته الكتير على تل أو غدير</p>
			<p>عامل إنه الكبير ويزاحم في الصفوف وكان زمان خروف</p>
			<p>وإخواته من عينهم سامعين لصوت راعيهم بحبه كان حاميهم</p>
			<p>من شر أي خوف بس اللي كان خروف كمشان في فروة صوف</p>
			<p>صوغنن وتلاقيه بيشب عشان يشوف بيمأمأ بالحروف</p>
	    </div>

    <div class="v1h">
			<p>نزنز: مأمأمأ الفجر جاي يشقشق والعصفورة تزقزق</p>
			<p>وأنا وحدي يا ناس بمأمأ وأتغطى بفروة صوف إكمني أنا الخروف</p>
			<p>الصبح وكل يوم بقوم من أحلى نوم يوم شمس ويوم غيوم وأنا كل</p>
			<p>يوم خروف العيشة دي ملتها عيوني أنا رايح أشوف لي طريق تاني</p>
			<p>ده طريق ومحاوطاه الأشواك لكن أشواكه دي عجباني</p>
	    </div>

    <div class="v1m">
			<p>عصفور 1: شايف يا كوكو شايف نونو ده ماشي</p>
			<p>لوحده من غير راعي كل يوم بنشوفه ويا الراعي</p>
	    </div>

    <div class="v1o">
			<p>عصفور 2: ياه شايف الشوكة بصاله إزاي ابعد بقى يا أخي أف</p>
	    </div>

    <div class="v1q">
			<p>الشوكة: يا خروف يا خرفرف يا مخرف مالك بتفكر وتخرف دا أنا شوكة شوكوك وبشوك لكن برضه هانتعرف جه في يوم</p>
			<p>حسيت إني لوحدي شوكة في وسط ورود في جنينة خايفة ودبلانة</p>
			<p>ومش عندي شكل منور أو لون زينة كل الورد ده كان لونه وردي</p>
			<p>وأنا لوني مالوش لون وحزينة قلت أنا لازم أكبر وأكبر وأتقل كل الورد وأدمر</p>
	    </div>

    <div class="v1t">
			<p>نونو: هو الورد ده كن ماله بيكي</p>
	    </div>

    <div class="v1u">
			<p>الشوكة: كان فرحان جدا ومزهر وأنا قاعدة بشوك مع شوكي</p>
			<p>وده بعبيره فضل بتعطر رحت كبرت وحاوطته وأما أصحابه قربوا</p>
			<p>يزوروه مدوا إيديه يقطوفوا ريحته رحت أنا شاكاهم فرموه</p>
			<p>وأهو من يومها بقيت وحديا ولا حدش بيفكر فيا</p>
	    </div>
  </div>
</body>
</html>
